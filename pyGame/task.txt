Завдання №4 виконується командою з трьох студентів. Оцінювання результатів виконання завдання рейтингове.

Перегляньте гру за адресою http://www.sheppardsoftware.com/mathgames/numbers/fruit_shoot_prime.htm. Використайте цю гру як прототип і розробіть свою гру в числа. 

4.1. Розробіть опис своєї гри. У грі потрібно реалізувати можливість вивчати три типи чисел. Кожна команда обирає один з наступних наборів:

прості, щасливі, Улама;

прості, вдалі, Улама;

вдалі, Улама, парні;

щасливі, Улама, парні;

https://oeis.org/A000959 https://en.wikipedia.org/wiki/Lucky_number

https://oeis.org/A007770 https://en.wikipedia.org/wiki/Happy_number

https://oeis.org/A002858 https://en.wikipedia.org/wiki/Ulam_number

Опис повинен містити наступні елементи:

Сеттінг -- середовище, в якому відбуваються події комп'ютерної гри; місце, час і умови дії (білочка збирає горішки, спортсмен тренується в стрільбі...).
Сюжет -- це послідовність подій з яких складається історія гри (події перед початком гри, події під час гри, події після завершення гри).
Сценарій -- це форма, представлення сюжету. Звичайно сценарій виглядає як список сцен з описом того що відбувається та діалогами.

Збережіть та завантажте файл з описом гри у форматі comand_name_game.txt, вказавши у файлі прізвища та імена членів команди.

4.2. Розробіть алгоритм роботи програми (гри). Алгоритм представте у вигляді блок-схеми, збережіть та завантажте у форматі comand_name_algorithm.***.

4.3. На основі алгоритму розробіть документацію для всіх функцій, які необхідні для його реалізації. Функції збережіть та завантажте у модулях, які доцільно створити для реалізації алгоритму. Наприклад, функції, які забезпечують обробку чисел доцільно включити в один модуль, а функції, які реалізують взаємодію з гравцем в інший. Модулі повинні бути у форматі comand_name_module_name.py. Допускається збереження всіх функцій в одному модулі.

4.4. На основі алгоритму розробіть програму (гру). Збережіть та завантажте модулі гри у форматі comand_name_module_name.py.